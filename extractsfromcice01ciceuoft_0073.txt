ROMAN A NECDOTES. 65

Luculli quibusdam libris uti, veni in eius villam, ut eos ipse
(ut solebam) inde promerem. Quo quum venissem, M. Cato-
nem, quem ibi esse nescieram‚ vidi in bibliotheca sedentem,

5 multis circumfusum Stoicorum libris. Erat enim in eo in-
exhausta aviditas legendi, nec satiari poterat: quippe qui, ne
reprehensionem quidem vulgi inanem reformidans, in ipsa
curia soleret legere saepe, dum senatus cogeretur, nihil
operae reipublicae detrahens: quo magis tum in summo otio

10 maximaque copia quasi helluari libris, si hoe verbo in tam
clara re utendum est, videbatur. Quod quum accidisset ut
alter alterum necopinato videremus, surrexit statim. Deinde
prima illa, quae in congressu solemus:

‘Quid tu‚' inquit, ‘huc? a villa enim, credo: et, si ibi te

15 esse scissem, ad te ipse venissem!

‘Heri,’ inquam, ‘ludis commissis, ex Urbe profectus veni
ad vesperum. Causa autem fuit huc veniendi, ut quosdam
hinc libros promerem: et quidem, Cato, totam hanc copiam
iam Lucullo nostro notam esse oportebit. Nam his libris

20 eum malo, quam reliquo ornatu villae delectari. Est enim
mihi magnae curae, (quamquam hoc quidem proprium tuum
munus est,) ut ita erudiatur, ut et patri et Caepioni nostro et
tibi tarn propinquo respondeat. Laboro autem non sine
causa. Nam et avi eius memoria moveor (nec enim ignoras

²5 quanti fecerim Caepionem z qui, ut opinio mea sert, in prin-
cipibus iam esset, si viveret :) et Lucullus mihi versatur ante
oculos, vir quum omnibus excellens, tum mecum et amicitia
et omni voluntate sententiaque coniunctus.’

‘ Praeclare,' inquit, ‘ facis, quum et eorum memoriam tenes,

30 quorum uterque tibi testamento liberos suos commendavit,
et puerum diligis. Quod autem meum munus dicis, non
equidem recuso: sed te adiungo socium. Addo etiam illud,
multa iam mihi dare signa puerum et pudoris et ingenii. Sed
aetatem vides!

35 ‘Video equidem,’ inquam: ‘sed tamen iam infici debet

F


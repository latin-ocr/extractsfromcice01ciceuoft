76 EXTRACTS FR OM CICERO.

negotium conficit. Invitat Canius postridie familiares suos;
venit ipse mature; scalmum nulium videt. Quaerit ex 25
proximo vicino, num feriae quaedam piscatorum essent,
quod eos nullos videret. ‘Nullae, quod sciam,’ inquit: ‘ sed
hic piscari nulli solent. Itaque heri mirabar, quid accidis-
set.' Stomachari Canius. Sed quid faceret? Nondum
enim Aquillius, collega et familiaris meus, protulerat de 30
dolo malo formulas: in quibus ipsis quum ex eo quae-
reretur quid esset dolus malus, respondebat, ‘Quum
esset aliud simulatum, aliud actum.’ Hoc quidem sane
luculente, ut ab homine perito definiendi. Ergo et Pythius'
et omnes aliud agentes aliud simulantes perfidi, improbi, 35
malitiosi.

23. Evasion.

Existunt etiam saepe iniuriae calumnia quadam et nimis
callida sed malitiosa iuris interpretatione. Ex quo illud,
‘summum ius summa iniuria,' factum est iam tritum ser-
mone proverbium. Quo in genere etiam in republica
multa peccantur, ut ille, qui, quum triginta dierum essent 5
curn hoste factae induciae, noctu populabatur agros, quod
dierum essent pactae non noctium induciae. Ne noster
quidem probandus, si verum est, Q..Fabium Labeonem,
seu quern alium, (nihil enim praeter auditum habeo), arbi-
trum Nolanis et Neapolitanis de finibus a senatu datum, 10
quum ad locum venisset, cum utrisque separatim locutum,
ut ne cupide quid agerent, ne appetenter, atque ut regredi
quarn progredi mallent. Id quum utrique fecissent, ali-
quantum agri in medio relictum est. Itaque illorum fines,
sicut ipsi dixerant, terminavit: in medio relictum quod 15
erat, populo Romano adiudicavit. Decipere hoc quidem
est non iudicare. Quocirca in omni re fugienda est talis
sollertia.

